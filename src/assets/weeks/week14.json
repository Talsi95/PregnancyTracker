{
    "week": 14,
    "title": "שבוע 14 - הפרופורציות משתנות",
    "summary": "כעת העובר גדל בקצב מהיר. הבטן מתחילה להיות בולטת יותר, והשינוי הפיזי מורגש.",
    "fetalDevelopment": [
        "אורכו של עובר 8-12 ס\"מ ומשקלו כ-43 גרם. בשבוע זה, ניתן להבחין בצוואר של עוברך התומך בראשו.",
        "העובר שלך מגדל פלומה רכה (לנוגו) על כל הגוף, שתחמם אותו בחודשים הקרובים. הפלומה תנשור לפני הלידה ובינתיים תשמור עליו חמים ומוגן עד שמאגרי השומן שלו יתמלאו.",
        "גם הטחול שלו מתחיל לתפקד ולעזור ביצירת תאי דם אדומים והכבד מתחיל לייצר מיצי מרה.",
        "שלפוחית השתן שלו תתחיל לתפקד והפיפי יגיע למי השפיר, שמתחלפים ומתחדשים כל שלוש שעות. העובר שלך מתחיל להתאמן בנשימה ושואף את מי השפיר לריאות.",
        "איברי המין של העובר ממשיכים לגדול והורמונים מבלוטת התריס המפותחת מתחילים להיווצר ולהיות מופרשים בגופו.",
        "* בנים יפתחו בשבוע זה את הפרוסטטה.",
        "* אצל הבנות השחלות ינדדו ויעברו מחלל הבטן לאזור אגן הירכיים.",
        "* החך של העובר מסיים בשבוע זה את התפתחותו.",
        "הידיים הקטנות שלו מתארכות ועד סוף השבוע יגיעו לאורך המתאים לאורך הגוף (הרגליים צריכות עוד להמשיך להתארך).",
        "הקטנצ'יק מתרגל הבעות פנים, מתמתח ומסוגל כבר למצוץ אצבע. אולי תראו אותו עושה זאת בשידור חי באולטרסאונד!"
    ],
    "recommendedTests": [
        "סקירת מערכות מוקדמת (מבוצעת בשבועות 14-16)",
        "בדיקת דם במקום מי שפיר - בהמלצת רופא תוכלי לבחור בבדיקה לזיהוי תסמונות כרומוזומליות בעובר באמצעות בדיקת דם, האבחון ידוע גם בשם - בדיקת nipt."
    ],
    "tips": [
        "הקפידי על מנח שינה נוח (מומלץ להתחיל לישון על הצד)",
        "השתמשי בבגדים רחבים ונוחים"
    ],
    "images": [
        "./images/week14.jpg"
    ]
}