{
    "week": 26,
    "title": "שבוע 26 - רפלקסים",
    "summary": "ייתכנו התכווצויות ברקסטון-היקס (צירים מדומים). אלו אינם צירים אמיתיים אך מעידים על התכוננות הרחם ללידה.",
    "fetalDevelopment": [
        "החל משבוע זה, מתחילים לבדוק את עליית המשקל של עוברך לפי אחוזונים (טווח נורמלי הוא 10%-90%).",
        "משקלם של העוברים הזכרים נע סביב 900 גרם, ואילו של נקבות כ-860 גרם.",
        "העצבים במערכת השמיעה מפותחים יותר, והוא יכול לשמוע לא רק את קולך ורעשי חוץ חזקים, אלא גם את בן זוגך משוחח, מבעד לרעשי העיכול ופעימות הלב שלך.",
        "ייתכן כי תרגישי את העובר קופץ לשמע רעש חזק ופתאומי.",
        "מעט אור חודר מבעד לרחם, והעובר יתחיל השבוע או בשבוע הבא לפקוח את עיניו, כך שיוכל להבדיל בין האור והחושך. אם יהיה ליד הבטן אור חזק, תרגישי אותו נסוג אחורה.",
        "גם הריאות שלו מתפתחות, והוא שואף ונושף מעט ממי השפיר וכך מתרגל את תנועות הנשימה.",
        "העובר מבחין בשבוע זה בין טעמים, וכך יכול להבחין במי השפיר בין טעם מתוק ומלוח!"
    ],
    "maternalChanges": [
        "קשה לך לישון בלילה? בשבוע 26 זה כבר מובן לחלוטין. הצרבות, התכווצויות הרגליים והבעיטות, שלא לדבר על המחשבות והחלומות, מפריעים לך להירגע ולהירדם.",
        "את ממש מגדלת שחקן כדורגל בפנים! לעת עתה יש לו מספיק מקום בשביל לרקוד בתוך הרחם, אך לקראת סוף ההיריון כמות הבעיטות תפחת כי יהיה לו פחות מקום לזוז.",
        "כ-6% מההיריונות מלווים ברעלת היריון, המופיעה בין השליש השני לשלישי. רעלת היריון מאופיינת בלחץ דם גבוה, עליה בכמות החלבון בשתן ובצקות ברגליים.",
        "בכל ביקור אצל אחות/רופא מעקב הריון, בודקים לך את שלושת הפרמטרים הללו. הפרעות בראיה, כאב בבטן העליונה וכאבי ראש יכולים גם כן להצביע על אפשרות של רעלת הריון. אם את סובלת מתסמינים אלה - התייעצי עם רופא."
    ],
    "recommendedTests": [
        "העמסת סוכר 50 גרם (אם לא בוצעה)"
    ],
    "tips": [
        "אם ההתכווצויות כואבות או תדירות, התייעצי עם רופא",
        "המשיכי במעקב תנועות עובר יומי"
    ],
    "images": [
        "./images/week26.jpg"
    ]
}