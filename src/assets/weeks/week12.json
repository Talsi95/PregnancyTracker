{
    "week": 12,
    "title": "שבוע 12 - סוף השליש הראשון",
    "summary": "סוף השליש הראשון המאתגר! הסיכון להפלה יורד משמעותית. הרחם מתחיל להתרומם מעל עצם האגן.",
    "fetalDevelopment": [
        "אורך העובר הוא 6-7 ס\"מ ומשקלו בין 8-14 גרם.",
        "רוב המערכות בגופו כבר קיימות וימשיכו להבשיל ולגדול.",
        "מערכות: מערכת העיכול מתחילה לעשות תנועות מעיים (אף שהוא עוד לא משתמש בהם). מוח העצם מתחיל לייצר תאי דם לבנים השייכים למערכת החיסון.",
        "שלייה: השלייה כבר בשלה ומתפקדת לחלוטין. היא והעובר מייצרים הורמונים בעצמם.",
        "רפלקסים: העובר מתחיל להפעיל רפלקסים – השפתיים מתחילות לעשות תנועות יניקה, ישנן תנועות בליעה והאצבעות נפתחות ונסגרות.",
        "אם תכווצי את הבטן, העובר ינוע בתגובה (אך עדיין לא תוכלי לחוש זאת).",
        "פנים: עיניו מתמקמות קרוב יותר למרכז הפנים והוא מתחיל לכווץ אותן. תווי פניו ברורים יותר – בעיקר האף והסנטר. עורו ורדרד ועדין.",
        "שיניים: כל 20 ניצני השיניים שלו כבר קיימים.",
        "כליות: כליותיו מתפקדות ואף מפרישות שתן למי השפיר.",
        "מוח: מערכת העצבים ממשיכה להתפתח, ובמוחו נוצר המבנה הבסיסי והסינפסות בין תאי העצב."
    ],
    "maternalChanges": [
        "תופעות נחלשות: הבחילות והעייפות מתחילים להראות סימנים של היחלשות ואף מגיעים לסיומן – ברוכה הבאה לטרימסטר השני!",
        "קו מותניים: קו המותניים שלך מתרחב וכדאי לשים את חולצות הכפתורים הקשיחות בצד לטובת בדים מתרחבים.",
        "ליבידו: עם חלוף תופעות הלוואי, הליבידו מתעורר והרצון לקיום יחסי מין חוזר.",
        "צרבות: עולה רמת הורמון הפרוגסטרון, מה שגורם להתרפות צינורות הושט וכלי הדם ובכך להופעת צרבות (או החמרתן).",
        "סחרחורות: ייתכנו סחרחורות הנובעות מירידות קלות בלחץ הדם שלך."
    ],
    "recommendedTests": [
        "שקיפות עורפית (אם לא בוצעה בשבוע 11)"
    ],
    "tips": [
        "זה הזמן לחשוב על סקירת מערכות מוקדמת",
        "המשיכי לשמור על תזונה מאוזנת ופעילות גופנית מתונה",
        "תייקו את תוצאות הבדיקות בקלסר הריון מסודר, שתוכלו להביא לרופאים ולחדר הלידה"
    ],
    "images": [
        "./images/week12.jpg"
    ]
}