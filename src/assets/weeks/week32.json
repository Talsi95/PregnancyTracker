{
    "week": 32,
    "title": "שבוע 32 - מערכת העצבים",
    "summary": "ייתכנו קשיים בשינה עקב גודל הבטן והצורך להשתין. האטה מסוימת בקצב העלייה במשקל.",
    "fetalDevelopment": [
        "העובר שלך ממין זכר שוקל כ-1880 גרם והעוברית כ-1845 גרם.",
        "רוב הקמטים נעלמים מפניו וימשיכו להעלם משאר הגוף ככל שמשקלו יעלה ויצבור שומן מתחת לעור.",
        "בשבועות הקרובים ההתפתחות תתמקד במיומנויות: פיתוח מיומנויות הבליעה, הנשימה, התנועה והמציצה.",
        "תנועות המציצה מחקות את תנועות היניקה, ולכן הוא מתאמן בלמצוץ את אצבעו במשך דקות ארוכות.",
        "התינוק שלך גדול ותופס כמעט את כל המקום ברחם. שריריו מתחזקים, מה שגורם לתנועותיו להיות מאוד ברורות ולעתים אף כואבות.",
        "גבותיו, ריסיו ושער ראשו ממשיכים לגדול ולצמוח, בעוד ששיער גופו (לנוגו) מתחיל לנשור וימשיך לנשור לאחר הלידה.",
        "יש לו ציפורניים ושיער אמיתי מעטר את ראשו."
    ],
    "maternalChanges": [
        "אמנם המשקל מראה שאת מעלה חצי קילו בשבוע, אך אל תלחצי – חצי מהמשקל הזה מועבר ישירות לתינוק.",
        "נפח הדם בגופך עלה בכ-45% מאשר לפני ההיריון. קשה לך לנשום עם הרחם הגדל והאיברים שנדחקים לצדדים.",
        "אם הרגליים נפוחות וכואבות בסוף היום, הכניסי אותן לאמבט מים לכמה דקות בכל ערב.",
        "אם עד כה לא 'זכית' לחוות עצירות או בריחת שתן, הרי שמשבוע זה יכול מאוד להיות שתחושי בכך יותר ויותר.",
        "כאבים באזור הרחם יכולים להצביע על צירים אמיתיים ומוקדמים. צירים אמיתיים לא יפסיקו לאחר שינוי תנוחה, לעומת צירים מדומים."
    ],
    "recommendedTests": [
        "הערכת משקל ואולטרסאונד (לרוב בשבועות 30-34)",
        "בדיקת דם חוזרת (ספירת דם, ברזל)"
    ],
    "tips": [
        "התייעצי עם רופא לגבי בדיקה למיקום העובר",
        "שתי הרבה, גם בלילה",
        "הכינו רשימה של כל הציוד שקניתם לתינוק וערכו השלמות של הציוד החסר",
        "אם אתם מתכוונים להשתמש בכסא בטיחות יד שניה, בדקו שהוא עדיין בתוקף (התוקף מצויין על הכסא עצמו)"
    ],
    "images": [
        "./images/week32.jpg"
    ]
}