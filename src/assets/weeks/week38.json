{
    "week": 38,
    "title": "שבוע 38 - בציפייה",
    "summary": "הבטן 'יורדת' למטה כשהראש מתבסס באגן. אפשר לחוש הקלה קלה בנשימה, אך לחץ מוגבר על שלפוחית השתן.",
    "fetalDevelopment": [
        "משקלו של תינוקך נע בין 3 ק\"ג לבין 3.5 ק\"ג, אורכו כ-50 ס\"מ והיקף ראשו כ-34 ס\"מ.",
        "התינוק שלך גדל לאט יותר, איבריו סיימו לחלוטין את התפתחותם והוא בשל לגמרי לצאת לאוויר העולם.",
        "במעיים שלו נוצר המקוניום (צואה ראשונה) – חומר ירקרק-שחור, המורכב משאריות של תאים וריר.",
        "התינוק מבסס עצמו יותר טוב במוצא האגן, ואת מרגישה זאת היטב."
    ],
    "maternalChanges": [
        "ככל שראש התינוק יורד, הבטן שלך יורדת גם היא. את מרגישה הקלה עצומה על הקיבה והסרעפת ולכן קל לך יותר לנשום ואפילו לישון על הגב.",
        "מה שמקל מלמעלה, מציק מלמטה: הריצות לשירותים הופכות תכופות יותר ויותר.",
        "את עשויה להרגיש כאבים במפשעות והגב התחתון, כיוון שעצמות האגן מתרחקות זו מזו וחוליות הגב התחתון נלחצות אחורה.",
        "התחושה הכללית היא כבדות וכאבים בגב התחתון. יכול להיות שייווצרו לך יותר בצקות ברגליים.",
        "יש יותר 'צירונים' – צירים קצרים שהם כבר לא ממש בריקסטונים אך עדיין לא מובילים ללידה. הם מציקים, קצרים וחשובים לעידון צוואר הרחם והתבססות התינוק.",
        "נשים רבות בשלב זה נכנסות ל'שלב הקינון': את מרגישה צורך שהכול יהיה מוכן לתינוק (כיבוס, סידור, ניקיון).",
        "ייתכן ותחושי חזרה של צרבות ואף בחילות. השינה הופכת לכמעט בגדר חלום שאינו בר השגה – את מתעוררת פעמים רבות, והשינה אינה רגועה."
    ],
    "recommendedTests": [
        "ניטור עוברי (מוניטור) ובדיקות אולטרסאונד (במידת הצורך)"
    ],
    "tips": [
        "תיהני מהשקט שלפני הסערה",
        "מזונות מעודדי לידה טבעיים (כגון תמרים)",
        "אם עוד לא התחלת לשתות חליטת תה פטל אדום, זה הזמן",
        "לנסות להירגע. לנסות לשכב במיטה לפני השינה, לקחת 7 נשימות עמוקות (שאיפה בספירה של 4 ונשיפה בספירה של 8) ולאפשר לגוף להרפות ולהשתחרר",
        "לקרוא איך ניתן לזרז לידה באופן טבעי"
    ],
    "images": [
        "./images/week38.jpg"
    ]
}